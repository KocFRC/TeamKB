Önemli Bilgilendirme

Koç Okulu FRC Kulübü'nün çalışma düzeni ile ilgili kesin planlandırmayı Eylül ayı içerisinde kulüp tanıtım sunumundan hemen önce takım üyelerimiz ile paylaşmayı planlıyoruz. Bu süreçte bir ön bilgilendirme olarak bu yazıyı okumanızı rica ediyoruz.

Geçtiğimiz yıl kulübün üyesi olan takım üyelerimize ve yüz yüze mülakatlarımıza katılabilen takım üyelerimize, bu sezonki verimliliği artırmak üzere kulüpte yaptığımız ayrım ile ilgili biraz bilgi vermiştik.

Kulübün ve takımın ayrımındaki çizgiler artık netleştiği ve okul idaresince de onaylandığı için siz değerli takım üyelerimiz ile de bu güncellemeyi paylaşmak istedik.

# Neden böyle bir ayrım oluştu?

Her şeyden önce bu ayrımın tam olarak ne olduğunu açıklamak istiyoruz. Telaş edeceğiniz bir şey yok! Sizler zaten kulüpten ayrılmış durumdasınız.

Geçtiğimiz yıllarda Koç Okulu FRC Kulübü, sadece takım üyelerinden oluşuyor ve neredeyse takım ile aynı kavramdı. Bu süreç boyunca üyelerin girişinde herhangi bir değerlendirme olmuyor ve takımın gereksinimlerine tam uyum sağlayamayıp kulüpte mutlu olamayan üyelerimiz oluyordu.

Buna ek olarak, 2020 - 2021 akademik yılında pandemi nedeniyle FRC online bir formata taşındı ve fazla rağbet görmedi. Biz de kulüp olarak yarışmaya online katılmak yerine bu süreçte gelecek sezonlarda robot yapımında daha tecrübeli üyelerimiz olması için online eğitimler vermeye başladık.

Bu süreçte ekibimiz iyice genişledi ve 2021 - 2022 akademik yılında bu eğitimleri sezon içerisinde de gerçekleştirdik. Bu süreçte iyice genişleyen eğitim kitlemiz bizi motive etti ve 50 üyeye ulaştık.

Bu kadar geniş bir kitle bizim için büyük bir başarıydı ve geçtiğimiz sezon öne çıkan PR çalışmamız bu oldu.

## Nasıl işler tersine döndü?

İşler görünürde bu kadar iyi giderken, arkaplanda durum pek bu şekilde değildi. Kulübün 50 üyesi arasından maksimum 35, nadiren 40 üyenin katıldığı toplantılarımız olabiliyordu. Bu durumda eğitimlerin birbirini takip etmesi çok mümkün olmuyordu çünkü sürekli farklı insanların devamsızlıkları söz konusuydu.

Ayrıca robot yapımına Aralık ayı itibariyle başladığımız için eğitimler sadece iki ay sürebildi ve verimli olmadı. Üstüne üslük bu sürede robot yapımı için kullanabileceğimiz süreden feragat ettik ve robot üzerinde, düşük olmasına rağmen zamandan yararlanarak daha iyi bir şekilde faydalanabileceğimiz bütçemiz ile yapabileceğimizin biraz altında bir robot yaptık.

Buna rağmen çok iyi bir başarı gösterdik ve eğitimlerin bazı insanlara olumlu etki ettiğini gördük. Hem robottan hem de eğitimlerden taviz vermemek için bu şekilde bir çözüme gittik.

# Bu ayrım tam olarak nedir?

Geçmişin aksine, takımın kulübün ayrıcalıklı bir parçası olmasına karar verdik. Böylece takımımız tam zamanlı olarak robot yapımı ve yarışma ile ilgilenirken bir yandan da kulübün kalan üyeleri gelecek sezon takıma destek olmak için robotik eğitimleri alabilecekler. Bu süreçte de iki kısımdan da taviz vermeyeceğiz.

Ayrıca takım üyelerinin sizler aksine sadece kulüp üyeleri arasından seçilmesine karar verdik. Böylece takım üyelerimizin çıtası biraz daha yüksek olabilecek. Geçmişte böyle bir ayrım ve son eğitimler çok verimli olmadığı için bir yıla mahsus kulüp harici de bir seçim yapmaya karar verdik. Gelecek yıldan itibaren sadece kulüp üyeleri takımın bir parçası olabilecekler.

## Koç Okulu FRC Kulübü

Koç Okulu FRC Kulübü'nü, kulüpte olup takımda olmayan öğrencileri kast edecek şekilde revize ettik. Bundan sonra kulüp ya da Koç Okulu FRC Kulübü'nden bahsettiğimizde, kulübümüzde gelecek sezon "takım" üyesi olma potansiyelindeki adayları kastettiğimizi anlayacaksınız.

Bu üyelerimizin katılımlarını gelecek akademik yılda (22-23) mülakatsız veya sınavsız bir şekilde yapacağız. Aşırı başvuru olması durumunda doğru bir seçim yapabilmek amacıyla kısa özgeçmiş soruları da eklemeyi planlıyoruz.

### Özetle Koç Okulu FRC Kulübü

1. Haftalık, takımdan farklı bir günde toplantılar yapacak
1. Bu toplantılarında robotik ve nadiren PR eğitimleri bulunacak
1. Bu eğitimler kulüp yönetiminin moderatörlüğünde, takım üyeleri tarafından yürütülecek
1. Eğitimler genel olarak takımdan ayrı olmak ile beraber çeşitli zamanlarda ortak olabilecek
1. Takım ile aynı idari birim tarafından yönetilecek (bkz. [Kulüp Yönetim Kurulu İletişim Bilgileri](https://kocfrc.slab.com/posts/akm892ft))
1. Alımlarında herhangi bir değerlendirme yapmayacak
1. Üyeleri sonraki sezonda takımın parçası olmaya hak kazanacak

## RAMs #7729

Fun Fact

**Ram**'in İngilizce **Koç** demek olduğunu biliyor muydunuz?

FRC'de her takıma kayıt sırasına göre bir numarası veriliyor. ([istisnalar hep güzeldir](https://www.chiefdelphi.com/t/frc-team-numbers/97234)) Bizim kayıt numaramız 7729 ve geleneksel olarak her takım gibi biz de numaramızı takım ismimiz ile beraber kullanıyoruz (RAMs). **RAMs #7729** buradan geliyor.

Bu bağlamda takıma seçilmiş ve robot yapımına ve PR çalışmalarına aktif olarak katılacak üyelerimizden takım (RAMs #7729) olarak bahsediyoruz. Takımın kulüpten ayrımını şu analoji ile daha iyi açılayabiliriz: bizi bir futbol takımına benzetin, sizler takım üyelerisiniz yani a takımı, kulüp ise altyapı takımı. Bu analojiden farklı olarak, biz sadece altyapı takımımızdan, yani kulüpten takım üyeleri alıyoruz.

### Özetle Takım Üyeleri

1. Haftalık toplantılar boyunca robot yapımı ve PR çalışamalarına dahil olacaklar
1. Robot yapımına ve yarışmaya aktif katılım gösterecekler
1. Her yıl kulüpten mülakat ile seçilen üyeler olacaklar
1. Haftalık devam zorunlulukları bulunacak
1. Kulüp üyelerinin eğitim faaliyetlerine destek olacaklar

# Kulüp Çalışmaları ve Takım Üyelerinin Sorumlulukları

Kulüp üyelerinin, takım üyeleri tarafından verilen eğitimlerle ilk yıllarını geçireceklerini önceki bölümde söylemiştik. Buna göre takım üyelerimizden kulüp eğitimlerinde aktif olarak rol almalarını bekliyoruz.

Bir konuda eğitim vermenin kolay olmadığının farkındayız ve bu konuda sizlere destek olmak üzere tüm bir yıl boyunca yapılacak olan toplantıların içeriklerini planladık.

Bu planlamaların bir çoğu sadece bir başlık şeklinde kulüp üyeleri tarafından doldurulmayı bekliyorlar. Kulüp yönetimi olarak ilk üç toplantıyı planladık. Sonrasındaki toplantılar için beklentimiz ise her hafta en az bir, en fazla üç takım üyesinin birleşip bir toplantı için içerik hazırlamaları.

Söylemesi kolay dediğiniz duyar gibiyiz, bu yüzden bu sürecin nasıl işlediğini biraz detaylandırmak istedik.

## Toplantı Hazırlıkları

1 → [Bu linkten](https://forms.monday.com/forms/a9c8e2f216e0430444a3209f00464377?r=use1) eğitim vermek istediğiniz atölye çalışmasını ve tarihi seçin. Tarihler ve konuları hazırladık. Konuların sıralamaları önemli oldukları için tarihlerinin değiştirilmesi pek mümkün olmayabilir.

2 → Tarih ve konuyu seçtikten sonra sizinle iletişime geçeceğiz, eğer aynı konuyu seçen başka kişiler de varsa, birlikte organize olmanızı sağlayacağız. Önceden belirtmediğiniz takdirde bir konunun seçimi için **eğitime 3 hafta kalana kadar** veya **3 eğitmen kaydolana kadar** başvuru alacağız. Eğer özellikle birisi ile çalışmak isterseniz lütfen seçim yapmadan önce bizimle iletişime geçin veya formun notlarında belirtin. **Konuyu ilk seçen, başka ekiplerin birlikte olması için hakkından feragat edebilir ancak zorunda değildir. Böyle durumlarda ekipçe eğitim vermek isteyen üyelerin başka bir haftaya katılmasını sağlamaya çalışacağız.**

3 → Size eğitim planlaması için kullandığımız şablonu ileteceğiz. Bu şablonun eğitime bir hafta kala **tamamlanmış ve onaylanmış** olması gerektiğinden, bir hafta içerisinde ilk taslağınızı iletmenizi bekliyoruz. İçeriği birlikte sunum yapacağınız arkadaşınız ve kulüp liderliği ile ortaklaşa çalışarak hazırlayacaksınız.

4 → Tüm eğitimler kısa sürede gerçekleşeceğinden ve herkes aynı hızda takip edemeyebileceği için eğitimdeki adımların özetlendiği ufak bir özet hazırlanmasını istiyoruz. Bunun için kesin bir şablon oluşturmadık ancak otomatik bir şekilde oluşturabilmek için size Slab'e yönetici erişimi vereceğiz ve ilk eğitimler için hazırladığımız özeti sizler ile paylaşacağız. Bu dosyanın da en geç 3 gün kala **tamamlanmış ve onaylanmış** olmasını bekliyoruz. Bu yüzden tercihen plan ile, en geç bir hafta kala bu dosyanın da iletilmiş olmasını bekliyoruz.

5 → (Eğitime bağlı olarak opsiyonel) Bazı eğitimler, fiziksel hazırlık ve malzemeler gerektiriyor (örn. Arduino). Bu eğitimler için size şablon olarak vereceğimiz malzeme listesini bize en az 10 gün kala iletmeniz gerekiyor. Eğer satın alıması gereken malzemeler var ise, bu süre 15 gün kaladır.

6 → Eğitiminizden önce ufak tüyolar verebilmek için sizinle çevrimiçi olarak veya yüz yüze 1-2 saatliğine toplanacağız.

7 → Eğitiminizi gerçekleştireceksiniz.

Bu adımları daha detaylı açıkladığımız bir yazıyı yakın zaman içerisinde paylaşacağız. Yakın bir zamanda da ilk eğitimlerin mentorlükleri için kayıt almaya başlayacağız.

# Şimdi ne yapmam gerekli?

Bu yazı itibariyle henüz ders içeriklerini sizinle paylaşmadık ancak en kısa sürede paylaşmayı planlıyoruz. Lütfen size en kısa sürede ileteceğimiz ders içeriklerine ulaşır ulaşmaz eğitimine yardımcı olabileceğiniz bazı konuları seçin.

Bolca Sevgiler,

Koç Okulu FRC Kulübü
