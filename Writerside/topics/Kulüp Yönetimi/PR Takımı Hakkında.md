Koç Okulu FRC Kulübü'ne olan ilgin için teşekkür ederiz. Bu yazıda PR takımı, FRC ve RAMs hakkında detaylı bilgiye ulaşabilirsin.

# FRC Nedir?

First Robotics Competition (FRC) gençler için uluslararası bir robotik yarışmasıdır. Her yıl, lise öğrencilerinin katılımıyla çeşitli oyun görevlerini yerine getiren, 40-60 kg ağırlığında, 1 metreküp boyutlarında robotlar tasarlarlar. FRC’de robotik takımının yanı sıra PR kısmı da bulunur. PR ; sponsorluk, sosyal medya, sosyal sorumluluk ve kulübün promosyonu ile ilgilenir. PR dahilinde takımlar çeşitli konferanslar, workshoplar ve geziler düzenlenir. Ayrıca PR, FRC'nin en prestijli ödülü olan ve Sosyal Sorumluluk ile ilgili bir video ve essay submission'u gerektiren Chairman's Award'un da çalışmalarının büyük bir bölümünü oluşturur.

[FIRST Vakfı'nın hazırladığı tanıtım videosuna buradan ulaşabilirsiniz.](https://www.youtube.com/watch?v=Jd29kzjclV0)

![2022 Bosphorus Regional'da bir çok takımın geçmiş PR çalışmalarını sergiledikleri standların arasında biz.](https://slabstatic.com/prod/uploads/ldjloyi2/posts/images/VQV39YC7doZXsRFIeefehxOX.png)

![2022'de oynadığımız maçlardan birisi.](https://slabstatic.com/prod/uploads/ldjloyi2/posts/images/ENkGr-Ya210gi0mvnxCo5Mpd.png)

# RAMs #7729

Koç Okulu FRC Kulübü, FIRST vakfında kayıtlı resmi adı ile RAMs, Koç Okulu'nun FRC takımıdır. FIRST, her takıma bir numara verir ve isim yerine birçok yerde numaradan faydalanılır. Biz de 2018’de VKV Koç Özel Lisesi öğrencileri olarak kurduğumuz RAMs 7729 takımı olarak, FRC yarışmalarında Türkiye’yi temsil etmeyi amaçlıyoruz. Takımımız 2019 yılında Central Missouri Regional’da “Rookie All Star” ödülünü kazanmıştır ve Houston, ABD'deki dünya şampiyonasına katılmaya hak kazanmıştır. Pandemi döneminde ise takım öğrencilerimiz 3D tasarım, kodlama ve elektronik alanlarında sağladığı çevrimiçi eğitim ile sosyal ve teknik açıdan öğrencileri geliştirmek hedeflenmiştir. Ek olarak, “Women in STEM” teması altında yaptığımız çalışmalarla bu alanda katkılar sağlamaya devam etmekteyiz.

![21-22 Sezonu Robotumuz](https://slabstatic.com/prod/uploads/ldjloyi2/posts/images/BtEtghmB3PkFN7bqWmF3qinj.jpg)

# 22 - 23 Sezonu PR Çalışmaları

Koç Okulu FRC Kulübü olarak önümüzdeki 22-23 FRC sezonu için çalışmalara 2022 Yaz'ından başladık. Yaz boyunca çeşitli çalışmalar, workshoplar düzenledik ve düzenlemeye devam edeceğiz.

Takımı önceden toplamış olmanın bir dezavantajı olarak bazı arkadaşlarımız çeşitli sebeplerden dolayı Koç Okulu'ndan ayrıldı ve takımımızda 2 kişilik bir kontenjanımız oluştu. Bu kontenjanımızı da PR takımda eksikliğini gördümüz bir hususa öncelik vererek tamamlamak istiyoruz:

- Tasarım (Kulüp Logo, T-Shirt/Sweatshirt Tasarımı, Sponsorluk Dosyası Tasarımı, Poster/Afiş Tasarımı)
- Web Dizayn (Kulüp Web Sitesinin Tasarımı)
- Sponsor İletişimi (Markaların takımımıza maddi olarak destek olmaları için bizimle iletişime geçmeleri)

Bu bölümlerin herhangi birinde geçmiş bir tecrübeniz var ise 18 Temmuz 17.00 (TSİ)'ye kadar aşağıdaki formu doldurmanızı istiyoruz.

![21-22 Sezonunda PR & Kulüp Liderimiz (Soldan sağa İdil ve Ece)](https://slabstatic.com/prod/uploads/ldjloyi2/posts/images/SHjafCKkBMaIN1jtmiB7BaTx.jpg)

# Sosyal Medya & Web

Kulüp ile ilgili daha fazla bilgi ve daha fazla görsele web sitemiz [rams7729.org](https://rams7729.org) üzerinden ulaşabilirsiniz.

Aynı zamanda Instagram hesabımız [@frcrams7729](https://instagram.com/frcrams7729)'dan da bir çok görsele ulaşabilirsiniz (21-22 Story Highlight'ımızı inceleyebilirsiniz)

# İletişim

Kulüp üye alımları ve PR takımı çalışmaları hakkında bilgi için kulüp alımı ile ilgilenen kulüp yönetim kurulu üyelerine aşağıdaki mail ile danışabilirsiniz.

[club.admissions@rams7729.org](mailto:club.admissions@rams7729.org)
