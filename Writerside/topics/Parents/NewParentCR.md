# FIRSTInspires Veli Consent&Release Yönergesi

Merhaba Değerli Velimiz,

[2022 - 2023 Sezonu Veli Bilgilendirmesi](https://kocfrc.slab.com/posts/6omt7hmv) 'ni okuduysanız ve onay prosedürünü tamamlamaya karar verdiyseniz lütfen bu yönergeyi takip edin. Yönergeyi takip ederken öğrencinizin size eşlik etmesi faydalı olacaktır. Olası bir sorunda az sonra belirleyeceğiniz şifreyi öğrenciniz bildiğinde bizi FRC Atölyesinde sorununu çözmek için bulabilir.

Bu yönerge ilk kez FRC ve FTC yarışmalarına katılacak veliler içindir. Öğrenciniz ile veya kulüp asistanımız ile bu durumun geçerli olduğunu doğrulayabilirsiniz.

# Adım 1 → Veli davet e-postasını bulun.

Sizlerin e-posta adreslerine bir davet göndereceğiz. Bu davet e-posta kutunuzun spam klasöründe olabilir. **donotreply@firstinspires.org** adresinden gelen bir e-posta arayın.

Bu e-posta aşağıdakine benzeyecektir.

![](https://slabstatic.com/prod/uploads/ldjloyi2/posts/images/LwFVCOQ5Pd1HmLXzjMWVzmHb.png)

# Adım 2 → Veli kaydınızı oluşturun.

Onayın istendiğinde geri çekilebilmesi ve farklı takımlar için tekrar tekrar verilmek zorunda kalmaması için velilerin bir FIRST hesabı oluşturması gerekmektedir. Lütfen [bu linki](https://my.firstinspires.org/AccountManager/Account/Register) takip edip bir hesap oluşturun.

![](https://slabstatic.com/prod/uploads/ldjloyi2/posts/images/Rpb6PnGbxttcwzFFc0UKVODD.png)

![](https://slabstatic.com/prod/uploads/ldjloyi2/posts/images/gliOzv53HuFe8Z99mL4L35mS.png)

Bilgileri doldurduktan sonra aşağıdaki **Register** butonuna tıklayarak kaydımızı tamamlıyoruz. Bundan sonra aşağıdakine benzer bir ekran ile karşılaşacaksınız.

![](https://slabstatic.com/prod/uploads/ldjloyi2/posts/images/9EvEJ4qkk3K8QxhyUPlNSf4U.png)

Lütfen e-posta hesabınıza tekrar giriş yapıp bu sefer bir onay linkini araştırın. Bu aşağıdakine benzer olacaktır.

![](https://slabstatic.com/prod/uploads/ldjloyi2/posts/images/KJ5x6-qLBEpkBQ2SvEIimf3n.png)

Gösterilen linke tıkladığınızda aşağıdakine benzer bir ekrandan e-postanızın doğrulandığını öğreneceksiniz.

![](https://slabstatic.com/prod/uploads/ldjloyi2/posts/images/DqZhE-q_iwiUiLxO8rFcd7Bl.png)

# Adım 3 → Hesap oluşturma koşullarını kabul edin.

Lütfen e-postanızı onayladıktan sonra tekrar giriş yapın.  İlk açılışta karşınıza çıkan şartları kabul edin ve devam edin.

![**I agree** butonuna basın.](https://slabstatic.com/prod/uploads/ldjloyi2/posts/images/efzroZWsKRMf1P-17x3mROky.png)

![**I agree** butonuna basın.](https://slabstatic.com/prod/uploads/ldjloyi2/posts/images/h3daFHLC0JSr7BT5ESiLMuMG.png)

![**I agree** butonuna basın.](https://slabstatic.com/prod/uploads/ldjloyi2/posts/images/OmvzdnQz6B1gCLcblE4Z0tub.png)

![**I agree** butonuna basın.](https://slabstatic.com/prod/uploads/ldjloyi2/posts/images/ORRxfXq-nXRtMJyouTKjPCVv.png)

# Adım 4 → Profilinizi tamamlayın.

Hesabınıza veli olarak kişisel bilgilerinizi ekleyin. Tüm şartları kabul ettikten sonra hesabınızı tamamlamanızı isteyen mesaja tamam diyerek ilerleyin.

![**Continue** butonuna tıklayın.](https://slabstatic.com/prod/uploads/ldjloyi2/posts/images/-FXLqi7RuqsC-NGj-mO9YjjM.png)

![](https://slabstatic.com/prod/uploads/ldjloyi2/posts/images/FhZHVNPhuM3NOg48ypxfeMvM.png)

Lütfen veli olarak (öğrencinizin değil) bilgilerinizi tamamlayın. Adres olarak Koç Okulu'nun adresini kullanabilirsiniz. Alternatif bir e-posta ve telefon numarası opsiyoneldir ve belirtmeniz gerekmemektedir. _Preferred First Name_ kutusunu sadece yasal adınız ile çağırılmak istemediğiniz durumlarda doldurmanız gereklidir.

![](https://slabstatic.com/prod/uploads/ldjloyi2/posts/images/09sEyPxSp-iB7pyGDnEZeN6C.png)

Bilgilerinizi doldurduktan sonra **Next** butonuna tıklayarak devam edin.

# Adım 5 → Öğrencinizi kaydedin.

Lütfen bilgilerinizi tamamladıktan sonra ana sayfadan **Parent/Guardian - Youth** sayfasını açın ve öğrencinizi kaydetmeye başlayın.

![](https://slabstatic.com/prod/uploads/ldjloyi2/posts/images/gEKD3GHEt2QknpdojVc5trxf.png)

**Add a youth** butonu ile öğrenci kaydetme işlemine başlayın.

![](https://slabstatic.com/prod/uploads/ldjloyi2/posts/images/7TrMBcZlBd-a8dvDxpCENoRx.png)

Öğrencinizin bilgilerini doldurmaya başlayın. **Use parent/guardian address** kutusunu işaretleyip kendinize girdiğiniz adresi tekrar girmek zorunda olmadan kullanabilirsiniz. **Preferred First Name** kutusu sadece öğrenciniz yasal adı dışında bir ad ile hitap edilmek istediğinde doldurulmalıdır.

![](https://slabstatic.com/prod/uploads/ldjloyi2/posts/images/KsZsVm9lPP0XKpA-LgJ9zvuP.png)

![](https://slabstatic.com/prod/uploads/ldjloyi2/posts/images/oMLvWQJWhTc2J6mTqobkVNa4.png)

Sayfanın son kısmından öğrencinizin daha önce herhangi bir FIRST yarışmasına katılıp katılmadığını seçin. FLL, FRC ve FTC yarışmalarının hepsi kullanılabilir. Öğrencinizin katıldığı sezonları, yarışmaya tıkladıktan sonra seçin.

Eğer bu konuda bilgi sahibi değilseniz **No** kutusunu seçerek ilerleyebilirsiniz. Büyük bir sorun teşkil etmeyecektir.

![](https://slabstatic.com/prod/uploads/ldjloyi2/posts/images/YqfoSBZD1hsA0E-KZjWoeWI-.png)

Bilgileri girdikten sonra **Next** butonuna tıklayarak devam edin. Açılan sayfadan okul bilgilerini girin. İlk listede Koç Okulu'nu bulamayacaksınız ve detaylarını elle girmeniz gerekecek. Lütfen **(Our school is not in this list)** seçeneğini seçerek aşağıdaki şekilde okulun bilgilerini doldurun. **Current Grade in School (As of September 1st)** kutusuna öğrencinizin 1 Eylül 2022 itibariyle bulunduğu (şu anda okuduğu) sınıf seviyesini girin.

![](https://slabstatic.com/prod/uploads/ldjloyi2/posts/images/WCCMPioRyKUqM2B5YpWbIzU4.png)

Bilgileri doldurduktan sonra **Next** butonuna tıklayıp sonraki sayfaya devam edin.

# Adım 6 → Veli onay formunu kabul edin.

Açılan sayfadaki Consent and Release (Veli Onayı) formunun sonuna doğru sayfayı kaydırın. Kutucuğa isminizi (öğrencinin değil) girip Accept & Submit butonuna tıklayarak onaylayın.

![](https://slabstatic.com/prod/uploads/ldjloyi2/posts/images/vG-S0EGuYN5odXCAQ4ZuwvCo.png)

# Adım 7 → Takım numarasını girin.

Veli onayını verdikten sonra öğrenciniz adına takıma katılım talebini iletebileceksiniz. Açılan aşağıdaki sayfada **FIRST ® Robotics Competition** seçeneğini seçin. İkinci adım olarak görünen kutucuğa takım numarası olarak **7729** girin.

Her şey doğru girildiği takdirde takımın **Team Nickname: RAMs** şeklinde görünmesi gerekir. Eğer her şey yolunda gibi gözüküyorsa **Apply** butonuna tıklayarak öğrenciniz adına takıma katılmak için bir talep gönderin. Danışman öğretmenlerimiz kendi hesaplarında öğrencinizin adını kontrol edip talebinizi onaylayacaklardır.

![](https://slabstatic.com/prod/uploads/ldjloyi2/posts/images/M8Qx57jAaYD0U8i6n1yWOodz.png)

# Adım 8 → Prosedürü Tamamlayın.

Tüm adımları başarıyla tamamladıysanız aşağıdaki gibi bir mesaj sizi bilgilendirecek. Bu noktadan sonra sayfayı kapayabilirsiniz. Sizden gerekli tüm adımları tamamladık.

![](https://slabstatic.com/prod/uploads/ldjloyi2/posts/images/8aMFiP_93sA1QXEqsJM-5dOq.png)

# Destek ve Sonraki Adımlar

Destek amaçlı Kulüp Liderlik ekibimiz ile [leadership@rams7729.org](mailto:leadership@rams7729.org) e-posta adresini kullanarak iletişime geçebilirsiniz. Liderlik ekibimiz size yardımcı olacaktır.

E-posta ile iletemediğiniz durumlar için ise öğrenciniz; okul saatleri içerisinde öğle teneffüslerinde,  öncesinde liderlik ekibimizle iletişime geçerek B34-S FRC Atölyesi'nde buluşabilir. Liderlik ekibimizin yardımcı olabilmesi için FIRST hesabınızın şifresini öğrenciniz ile paylaşmanızı rica ediyoruz.

Bireysel olarak liderlik ekibimizin iletişim bilgilerini [Kulüp İletişim Bilgileri](https://kocfrc.slab.com/posts/akm892ft) sayfasından bulabilirsiniz.

Eğer KVKK onayını henüz tamamlamadıysanız lütfen size iletilen e-postaları kontrol edip KVKK onayını da en kısa sürede tamamlayın.
