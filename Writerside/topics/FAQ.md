# Sık Sorulan Sorular

**S: Öğrencimin öncelikli olup olmayacağını nasıl öğrenebilirim?** <br />
C: İlginizi belirttiğiniz durumda yukarıda bulabileceğiniz takvim dahilinde size bir öncelik sırası verilecektir. Tüm ilgilenen velilerin taleplerinin kulüp tarafından toplanması öncesinde öncelik sıranız ile ilgili bir bilgi vermemiz mümkün olmayacaktır.

**S: Neden bazı öğrencilere öncelik tanınıyor?** <br />
C: Amerikan Konsolosluğu’nun kısıtlı randevu kapasitesi sebebiyle normal şartlarda vize randevuları yaklaşık 12 ay sonrasına verilmektedir. Yarışmaya katılan her takımın benzer talepleri olduğu için her takımın ancak kısıtlı sayıda vize başvurusunun bu tarihten kısa sürede tamamlanması mümkün olmaktadır.

**S: Öncelikleri nelere göre tanıyorsunuz?** <br />
C: Amacımız kulübün sürdürülebilirliğini en yüksek sürede tutarken yarışma sırasında takımın çalışmalarına en yüksek verimle destek sağlayabilecek öğrencileri seçmek. Bu bağlamda hem kulüpte aktif katılımı nesnel kriterlere göre daha yüksek öğrencilere ve robotik alanında çalışma imkanı daha kısıtlı olan kızlar ve burslu öğrencilere ayrıcalık tanınmaktadır.

**S: Neden tüm öncelik kriterlerinizi açıklamıyorsunuz?** <br />
C: Koç Okulu FRC Kulübü olarak uzun bir süredir okulda faaliyet gösteriyoruz. Kulübümüz geçtiğimiz yıllar içerisinde birbirinden değerli öğrenciler tarafından yönetildi ve her sene kendini iyileştirmeye yönelik uğraşıyor.

Geçmiş kulüp liderlerimiz şu an dünyanın en saygın üniversitelerinde öğrenimlerini sürdürmekte veya iş hayatlarına atılmış olsalar da şu an okulla aktif ilişiği olmayan liderlerin döneminde kulübe katılmış üyelerimiz var.

Bu üyelerimiz hakkındaki çoğu bilgi ve güncel üyelerimiz hakkındaki bazı bilgiler, kulübümüzün odasında barındırdığımız dijital ve yazılı arşivler içerisinde standart olmayan farklı biçimlerde toplanmış bulunmakta. Talebi olan öğrencilerimizin geçmiş katılım bilgileri kulüp sorumlu öğrencileri tarafından ilgili tüm geçmiş ve güncel üyelerimiz ile kıyaslanabilir bir formata geçirilmesi sonrası kıyas yapmak için kullanılabilecektir. Sadece nesnel kriterlerden yararlanılacak ve bu kriterler velilerimiz ile paylaşılacaktır.

**S: Gezi programı, ücreti ve detayları konusunda detaylı bilgiyi nereden bulabilirim?** <br />
C: Gezi içerikleri Koç Okulu FRC Kulübü ve iş ortağı turizm acentaları tarafından planlanmaktadır. Henüz çalışılacak acentalar kesinleşmediği için kesin bir içerik ve fiyat talebi oluşturulamamaktadır. İletişim bilgilerimizi kullanarak içerik konusundaki sorularınızı, taleplerinizi ve önerilerinizi iletebilirsiniz. Kesinleşen hususlar dahilinde yardımcı olmak için elimizden geleni yapacağız.

**S: Kulüp liderliği/kulüp adına karar verme yetkisine sahip öğrenciler/kulüp sorumlu öğrencileri olarak anılan öğrenciler kimler ve neye göre belirlenirler?** <br />
C: Kulübümüzün tüm karar mekanizmaları, Kulüp Tüzüğü olarak adlandırdığımız belge tarafından tanımlanmaktadır. Bu belgedeki kurallar kulüp üyelerinin oy çoğunluğu ve çeşitli şartlar sağlanarak güncellenebilmektedir. Belge içerisinde açıklanan roller, yine belge içerisinde açıklanan şekillerde seçilen öğrencilere verilir. Bu süreçleri yürüten öğrencilerin gizliliği ve kişisel güvenlikleri adına spesifik kararları alan kişilerin bilgileri 3. partiler ve veliler ile paylaşılmamaktadır. Kulüpte bulunan veya başvuran bir öğrencinin başvurusu öncesinde bu belgedeki şartları kabul etmesi istenir.

Özel talepleriniz için Kulüp Başkanı [Yiğit Kerem Oktay](mailto:yigitkerem@rams7729.org) ve Başkan Yardımcısı [Baran Çiftçi](mailto:baran.ciftci@rams7729.org) ile iletişime geçmeniz mümkündür. Bunun haricinde herhangi bir role sahip öğrencinin kimliği, rolü, görevleri ve kulüp üzerindeki karar yetkisi ancak kendisi tarafından paylaşılabilir.

## Sıradaki Adımlar
- [Kişisel Verilerin Korunması](PrivacyOverview.md)