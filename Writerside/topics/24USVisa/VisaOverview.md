# 2024 ABD Seyahati Vize Süreçleri Bilgilendirmesi
Koç Okulu FRC Kulübü okulumuzun uzun süredir faaliyet gösteren kulüplerinden birisidir. Her yıl FRC adlı bir robotik yarışmasına katılan kulübümüz, Türkiye içerisinde ve koşullar el vermesi durumunda Amerika Birleşik Devletleri’nde turnuvalara katılmaktadır. FRC hakkında detaylı bilgi için geçen yıl hazırladığımız bilgilendirme yazmıza [bu bağlantı](https://kb.rams7729.org/team23/parentinfo.html) aracılığı ile erişebilirsiniz.

Pandemi sonrası süreçte takımımızın zorlaşan finansal ve vize sebepleri süreci sebebiyle ABD’deki yarışmalara katılıma geçici olarak ara verilmiş, 2020, 2021, 2022 ve 2023 yıllarında sadece yurt içerisindeki yarışmalara katılım sağlanmıştır.
### ABD Seyahati Duyurusu
2024 yılı için kulübümüz ABD’deki bir yarışma etkinliğine katılım planlamıştır. ABD’de 4-7 Nisan 2024 tarihleri arasında Berkeley kentinde gerçekleşecek olan yarışma için, 2-10 Nisan 2024 (değişebilir) tarihleri arasında, bir gezi planlaması yapılacaktır. Yarışma tarihi ve yerinin sabit olmasına karşın gezi içerikleri, tarihleri ve seyahat acentası kesinleşmemiştir. Gezi programı ve fiyatı kesinleştiğinde tarafınıza iletilecektir. İçerik ve fiyat konusundaki sorularınız için [iletişim bilgilerimizi](https://kb.rams7729.org/parents24/travelcontacts.html) kullanarak bize ulaşabilirsiniz
### Vize Süreci
Geziye katılım ABD giriş tarihinden itibaren en az 6 ay geçerli bir vize gerektirmektedir. Öğrenciler halihazırda 2024 Ekim-Kasım'a veya daha sonrasına kadar geçerli bir vize ile katılabilir veya kulüp olarak sağladığımız desteklerden yararlanarak vizeye başvurabilir, acil randevu talep etmeyi deneyebilir. 
### Kulüp Tarafından Sağlanabilecek Vize Destekleri
Normal şartlar altında ABD Vize başvurularında mülakat randevusu yaklaşık 12 ay sonrasına verilmektedir. Kulüp, bu süreci hızlandırmak adına, yarışmayı düzenleyen ve ABD merkezli bir vakıf olan FIRST’ten, vize randevusunun acil gerçekleştirilmesi amaçlı, Koç Okulu FRC Kulübü’nün yarışmaya katılmak için ödeme yaptığını bildiren bir vize mektubunu başvurmak isteyen tüm öğrenci ve kendi imkanlarıyla (tur tarihlerinde kendi uçuş/otelini planlaması koşuluyla) refakat etmek isteyen veliler için temin edecektir. Ayrıca aşağıda belirtilen önceliklendirme sırası ile dileyen velilerimize vize başvurusu aracılık hizmeti için yönlendirme yapılacaktır. Dileyen velilerimiz ise vize başvurularını kendileri veya istedikleri üçüncü bir parti ile yapabilirler. Bu durumun kulübe bildirilmesi durumunda kulüp gerekli belgeleri sağlayacaktır.

Öncelikler, Kulüp Tüzüğü içerisinde kulübün idari işleyişi hakkında söz hakkına sahip olduğu belirtilen öğrenciler ve kulübün danışman öğretmenleri eşliğinde, okulun izin verdiği hususlar dahilide kararlaştırılacaktır. Bu öncelikler şunlardır:
- Geçmiş yıllarda takımın katıldığı yarışmalarda etkinliklere daha fazla katılmış öğrencilere öncelik verilecektir.
- Kızların robotikteki katılımlarını desteklemeye yönelik çalışmalarımız dahilinde, diğer önceliklere paralel bir şekilde çeşitli kriterler dahilinde, robotik bölümünde görev alanlar öncelikli olmak üzere çeşitli ayrıcalıklar tanınabilecektir.
- Bu kriterler dahilinde sonuca varılamaması durumunda, öğrencinin kulübe katılımı, devamsızlık gibi objektif faktörler ile değerlendirilerek önceliklendirme yapılacaktır.
- Daha önce hiç bir yarışma etkinliğine katılmamış ve yukarıdaki önceliklerden herhangi birine dahil olmayan öğrencilere vize başvuru hizmeti için yönlendirme yapılmayacaktır.

Tüm katılıma istekli öğrenciler ve velilerine takvime uymaları durumunda vize mektubu talep edilebilecektir.

### Sıradaki Aşamalar
- [Vize Süreci Takvimi](VisaSchedule.md)
- [Kulüp Tarafından Sağlanan Destekler](ClubSupport.md)
- [İlgilendiğinizi Bildirin ve Bir Mektup veya Yönlendirme Talep Edin](PreApplication.md)
- [İletişim Bilgileri](TravelContacts.md)
- [SSS](FAQ.md)
- [Kişisel Verilerin Korunması](PrivacyOverview.md)
