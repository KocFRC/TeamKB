# 2024 ABD Seyahati Vize Süreçleri Bilgilendirmesi
Koç Okulu FRC Kulübü okulumuzun uzun süredir faaliyet gösteren kulüplerinden birisidir. Her yıl FRC adlı bir robotik yarışmasına katılan kulübümüz, Türkiye içerisinde ve koşullar el vermesi durumunda Amerika Birleşik Devletleri’nde turnuvalara katılmaktadır. 

Pandemi sonrası süreçte takımımızın zorlaşan finansal ve vize sebepleri süreci sebebiyle ABD’deki yarışmalara katılıma geçici olarak ara verilmiş, 2020, 2021, 2022 ve 2023 yıllarında sadece yurt içerisindeki yarışmalara katılım sağlanmıştır.
### ABD Seyahati Duyurusu
2024 yılı için kulübümüz ABD’deki bir yarışma etkinliğine katılım planlamıştır. ABD’de 4-7 Nisan 2024 tarihleri arasında Berkeley kentinde gerçekleşecek olan yarışma için, 3-12 Nisan 2024 (değişebilir) tarihleri arasında, bir gezi planlaması yapılacaktır. Yarışma tarihi ve yerinin sabit olmasına karşın gezi içerikleri, tarihleri ve seyahat acentası kesinleşmemiştir. Gezi programı ve fiyatı kesinleştiğinde tarafınıza iletilecektir. İçerik ve fiyat konusundaki sorularınız için [iletişim bilgilerimizi](https://kb.rams7729.org/parents24/travelcontacts.html) kullanarak bize ulaşabilirsiniz.
### Vize Süreci
Geziye katılım ABD giriş tarihinden itibaren en az 6 ay geçerli bir vize gerektirmektedir. Öğrenciler halihazırda 2024 Ekim-Kasım'a veya daha sonrasına kadar geçerli bir vize ile katılabilir veya kulüp olarak sağladığımız desteklerden yararlanarak vizeye başvurabilir, acil randevu talep etmeyi deneyebilir. 
### Kulüp Tarafından Sağlanabilecek Vize Destekleri
Kulüp vizesi olmayan ve katılmak isteyen her üyeye bir vize mektubu talep edecektir. Bu mektup randevu sırasında veya öncesinde acil randevu talep etmek için kullanılabilir. Buna ek olarak dileyen velilerimize öğrencilerinin randevularının öne çekilmesi için bir aracı şirkete yönlendirme sağlayacaktır. Aracı firma, kulüp tarafından hazırlanan öncelikler dahilinde oluşan boşluklara randevuları geri çekecektir.

Öncelikler, Kulüp Tüzüğü içerisinde kulübün idari işleyişi hakkında söz hakkına sahip olduğu belirtilen öğrenciler ve kulübün danışman öğretmenleri eşliğinde, okulun izin verdiği hususlar dahilide kararlaştırılacaktır. Bu öncelikler şunlardır:
- Geçmiş yıllarda takımın katıldığı yarışmalarda etkinliklere daha fazla katılmış öğrencilere öncelik verilecektir.
- Kızların robotikteki katılımlarını desteklemeye yönelik çalışmalarımız dahilinde, diğer önceliklere paralel bir şekilde çeşitli kriterler dahilinde, robotik bölümünde görev alanlar öncelikli olmak üzere çeşitli ayrıcalıklar tanınabilecektir.
- Bu kriterler dahilinde sonuca varılamaması durumunda, öğrencinin kulübe katılımı, devamsızlık gibi objektif faktörler ile değerlendirilerek önceliklendirme yapılacaktır.
- Daha önce hiç bir yarışma etkinliğine katılmamış ve yukarıdaki önceliklerden herhangi birine dahil olmayan öğrenciler, talep sıralarına göre diğer tüm önceliklilerden sonra bulunacaklardır.

Tüm veliler istedikleri noktada vize süreçlerini kendileri yönetebilirler. Bu senaryoda kulüp ile iletişime geçilmesi durumunda 3 hafta içerisinde gereken evraklar sağlanabilecektir.

Yönlendirmeden faydalanarak vize aracılık hizmetini kullanacak veliler ise 375$ vize danışmanlık ücretini aracı firmaya doğrudan ödemelidir.

# Vize Süreçleri Takvimi

Takımın önceliklendirmesinin tüm detayları ile belli olması, ancak tüm ilgilenen öğrencilerin belirlenmesi ile mümkün olacaktır. Aşağıdaki takvim dahilinde önceliklendirme süreci yürütülecek ve öncelikler dahilinde öğrencilere destek sağlanacaktır.

|**Öngörülen Vize Süreçleri Takvimi**||
|**17 Kasım 2023 - 23.59**| Vize mektubu için RAMs Portal'da öğrenci Pasaport/Kimlik Bilgilerinin tamamlanması |
|**19 Kasım 2023 - 23.59**| Katılım ilgisi bildirmek için son tarih |
|**20 Kasım 2023 - 23.59**| Vize mektubu KVKK formları için son tarih |
|**21 Kasım 2023 - 23.59**| İlgilenen öğrenci ve velilere öncelik sıralarının ve değerlendirme kriterlerinin açıklanması |
|**21 Kasım 2023**| Vize süreci yönlendirmeleri |
|--------------------|--------------------------------------------|

Tüm süreçlerimizin sürdürülmesinde öğrencilerin büyük bir katkısı olduğundan, öğrencilerin yoğun olmalarına ve işlemlerin uzamasına sebep olabilecek sınavlar gibi durumlar sebebiyle bu süreçler planlanandan uzayabilir. Son tarihleri öncesinde bilgi vermeksizin kaçıran velilere herhangi bir imtiyaz verilmeyecektir. Herhangi bir sürecin uzaması durumunda ilgilenen velilerimize bilgilendirme yapılacaktır.

# Gezi ve Vize Süreçleri için Ön Başvuruları

Eğer gezi ile ilgileniyorsanız vize konusunda destek isteyip istememenizden bağımsız olarak **16 Kasım 2023 günü saat 23.59’a** kadar [Kulüp Seyahat Organizasyonları Birimi'ne](mailto:travel.organisations@rams7729.org]) (travel.organisations@rams7729.org) okul veritabanında kayıtlı veya kulüp bilgi sisteminde kayıtlı e-posta adresinden aşağıdaki bilgileri içeren bir e-postayı, öğrencinizin velisi olarak iletmelisiniz:
- Sizin adınız,
- Öğrencinizin adı,
- Gezi ile ilgilendiğinizin bilgisi,
- Vize süreçleri hakkındaki prosedürü okuduğunuzun teyidi,
- Öğrencinizin güncel vize durumunun teyidi,
- Kulüp ile vize başvuru sürecini yürütüp yürütmek istemediğinizin bilgisi,

E-postayı gönderdikten sonra lütfen tarafımızdan bir onay e-postası bekleyin. Eğer teyit alamadıysanız öğrenciniz aracılığı ile kulüp yönetimine doğrudan ulaşabilirsiniz.

### Diğer Bilgiler
- [İletişim Bilgileri](TravelContacts.md)
- [SSS](FAQ.md)
- [Kişisel Verilerin Korunması](PrivacyOverview.md)
