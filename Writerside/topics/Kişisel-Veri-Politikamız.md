# Vize Süreçlerinde KVKK Politikamız

Velilerin ve öğrencilerin kişisel verilerinin işlenmesi hususundaki politikanız nedir? Bu bilgiler kimler ile paylaşılmaktadır?

Koç Okulu FRC Kulübü her yıl sonu sonraki yıl için işleyişinde çeşitli değişiklikler yapmakta ve 2-3 yıllık aralıklarda büyük çaplı güncellemeler yapmaktadır. Kulübün 2023 Mayıs ayında gittiği köklü değişimler dahilinde tüm kişisel veri içeren dijital kayıtların Koç Okulu FRC Kulübü tarafından fiziksel olarak okul sınırları içerisinde barındırılması kararlaştırılmıştır.


|Okul içerisinde barındırılmasının zorunlu olduğuna karar verilenlere hariç kişisel veriler||
|**Üçüncü parti kuruluşlar aracılığı ile kulüp üyelerine hizmet sağlayan;**|| 
|Microsoft Corporation, Alphabet Inc. (Google) ve Zoom Communications Şirketleri|E-posta mesajları, çevrimiçi dökümanlar, çevrimiçi toplantılar sırasındaki ses/görüntü verileri|
|**Doğrudan yarışma organizasyonunu gerçekleştiren;**||
|For the Inspiration and Recognition of Science and Technology ve Fikret Yüksel Vakfı|Ad Soyad, Doğum Tarihi, Veli İletişim Bilgileri, Sağlık Verileri (Kan Grubu/Sürekli Hastalık/İlaç Kullanımı) Okul, İletişim Adresi, E-Posta, Cep Telefon Numarası|
|**Bulut üzerinden yazılım geliştirmeye tasarım yapmaya izin veren servisler;**||
|Autodesk Uygulamaları, Adobe Creative Cloud Hizmetleri, Dassault Systemes Uygulamaları (Solidworks)|Ad Soyad, E-Posta|
|----|----|

Bu süreçte toplanacak vize başvuru bilgileri, pasaport/vize numaraları, kimlik numaraları ve diğer tüm bilgiler dahil olmak üzere yukarıda listelenmeyen tüm kişisel veriler kulüp tarafından herhangi bir üçüncü parti ile paylaşılmaması koşulu ile toplandığı noktada amacı belirtilerek toplanmaktadır. Bu verilere erişim kulüp içerisinde veriyi toplayan öğrenci veya öğretmene ek olarak, Kulüp Tüzüğü içerisinde belirlenen hiyerarşi içerisinde üzerindeki kişilerin erişimi olacaktır. Ek olarak herhangi bir öğrenci tarafından toplanan kişisel veriler kulüp öğretmenleri tarafından görülebilecek, herhangi bir kulüp öğretmeninin erişimi olan kişisel veriler ise okul idaresi ile paylaşılabilecektir

Mayıs 2023 öncesi kulüp ile paylaşılan kişisel verilerinizin üstteki liste dışında ise yerel olarak barındırılması için çalışmalar yapılmış, paylaşıldığı üçüncü partilere silinmesi için resmi taleplerde bulunulmuştur. Mayıs 2023 sonrası toplanan tüm kişisel veriler dijital veya yazılı farketmeksizin kulüp odası veya okul sınırları içerisinde saklanmaktadır.

Vize süreçlerinde tarafımıza iletilen herhangi bir kişisel veriniz, öncesinde onayınız alınmaksızın Vize Talep Mektubu veya Vize Danışmanlık Hizmeti’nin icrasının dahil olduğu herhangi bir husus için yazılı olarak açık rızanız alınmaksızın üçüncü bir parti ile paylaşılmayacaktır.
